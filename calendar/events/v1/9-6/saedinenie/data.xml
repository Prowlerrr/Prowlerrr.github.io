<data>
    <title>Съединението на България</title>
    <exactDate>1885-09-06</exactDate>
    <latitude>42.150923</latitude>
    <longitude>24.7446501</longitude>
    <description><![CDATA[
    <p>
    През нощта срещу 6 септември военни части, командвани от Данаил Николаев, установяват контрол над Пловдив и отстраняват правителството и главния управител на Източна Румелия Гаврил Кръстевич.
    </p>
    <p>    
    <b>"Нам стигат толкоз мъки, толкоз срам! Нам днес е отръки да станем род избран!"</b> Дружината на Николаев на влизане в Пловдив 
    Вратите били затворени. Отвън стояли дружините на Николаев, отвътре - ротата охрана. Стражата отказвала да отвори под предлог, че не могат да намерят ключа. Николаев заявил, че ако не отворят, ще докара оръдие, за да срути портата. Но не топовен изстрел отворил вратата. Отвън войниците започнали да викат: "Ура! Да живей Съединението!" Отвътре им отвърнали със същото и вратите чудодейно се отворили! Няма топ, няма ключ...
    <p>
    "Историята едва ли знае подобен преврат, който да се извърши не само без капка кръв, но и без казване на една неприлична дума между победители и победени!" Захарий Стоянов   
    </p>
    Исторически миг! Народът ни бил млад, жизнен, неизцапан в партийни дрязги и страсти. Доколкото ги имало, те не били затъмнили още съзнанието му, още не се били ожесточили да степен да се лее кръв. Всичко това предстои. Но мигът съществувал - може би единственият миг в новата история на нашата страна - мигът на всеобщата любов. 
    <p>
    "Това заробване е било планирано от тримата императори" - тълкуват някои француски и английски вестници, "Русите и техните в България офицери са го направили", казват австрийците. "Агентите на панславизма" злобно и свирепо заключават гърците. "Княз Александър напук и на инат на Русия" - се обажда от Москва изкуфелият Катков. (...) И сега, и за в бъдеще, и пред историята обявяваме на всеуслушание, че събарянето на бившето правителство е извършено чисто и просто, с искрени подбуждения от самото население, от българския народ." Захарий Стоянов във вестник "Самозащита" 
    </p>
    ]]></description>
</data>